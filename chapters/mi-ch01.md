
# Δραστηριότητες

#### Δραστηριότητα
Να καταγράψετε τις ιδιότητες μερικών (3-4) βίντεο-παιχνιδιών που είναι ελεύθερα διαθέσιμα στον υπολογιστή σας και που βοηθάνε στην εκμάθηση των μαθηματικών (ή κάποιου άλλου μαθήματος της δευτεροβάθμιας εκπαίδευσης). Να διαλέξετε εφαρμογές που θεωρείτε ότι είναι σωστά φτιαγμένες όσο και κάποιες που θεωρείτε ότι έχουν προβλήματα χρήσης.

#### Δραστηριότητα
Να οργανώσετε τις πληροφορίες που βρήκατε σε ένα πίνακα όπου στις γραμμές θα είναι οι εφαρμογές που εντοπίσατε και στις στήλες θα είναι 1) άνθρωπος, 2) πλαίσιο χρήσης, 3) σκοπός, 4) διεργασία χρήσης.

#### Δραστηριότητα
Να καταγράψετε τις ανάγκες των πιθανών χρηστών και τους στόχους της εφαρμογής σας με βάση τους πίνακες που φτιάξατε στα προηγούμενα.

#### Δραστηριότητα
Να ενημερώσετε τον πίνακα της προηγούμενης ενότητας ώστε να περιλαμβάνει μια στήλη ακόμη η οποία περιγράφει τους λόγους επιτυχίας ή αποτυχίας των αντίστοιχων εφαρμογών.

#### Δραστηριότητα
Να ενημερώσετε τον πίνακα της προηγούμενης ενότητας ώστε να περιλαμβάνει μια στήλη με τους κανόνες σχεδίασης που ακολουθεί η κάθε εφαρμογή.

#### Δραστηριότητα
Να ενημερώσετε τις προδιαγραφές της εφαρμογής σας, ώστε να μοιάζει περισσότερο με τις εφαρμογές που πέτυχαν και να αποφεύγει τα λάθη αυτών που απέτυχαν.

### Δραστηριότητα
Να μελετήσετε τις ανθρώπινες ανάγκες για την εφαρμογή της προηγούμενης ενότητας. Ανάλογα με την επιλογή των χρηστών (π.χ., ηλικία, γνώσεις) και του πλαισίου-στόχου της δραστηριότητας να καταγράψετε τις αρχικές προδιαγραφές για την εφαρμογή που θα ετοιμάσετε στα επόμενα.

#### Δραστηριότητα
Να επιλέξετε τα εργαλεία που θα σας διευκολύνουν στην δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες τους.

#### Δραστηριότητα
Να διαλέξετε έναν επιστήμονα ή επιχειρηματία της πληροφορικής που η εργασία του έχει επιφέρει σημαντικές βελτιώσεις στον τρόπο της διάδρασης με τους διάχυτους υπολογιστές και να φτιάξετε μια σύντομη βιογραφία του πάνω σε αυτό το θέμα. Εκτός από την φωτογραφία του μπορείτε να βρείτε φωτογραφίες για τις αντίστοιχες συσκευές καθώς και για την δουλειά του.

#### Δραστηριότητα
Να ξανά-σχεδιάσετε σε χαμηλή πιστότητα (σενάριο, ενδεικτικές οθόνες) την εφαρμογή της προηγούμενης ενότητας η οποία θα βασίζεται στους μηχανισμούς διάδρασης ενός κλασικού βιντεο-παχνιδιού (π.χ., pacman, mario, snake, asteroids, κτλ)

#### Δραστηριότητα
Να κατασκευάσετε με ένα εργαλείο της επιλογής σας μια αρχική έκδοση (πρωτότυπο υψηλής πιστότητας) την εφαρμογή που σχεδιάσατε στην προηγούμενη ενότητα

#### Δραστηριότητα
Να δώσετε την εφαρμογή σας για αξιολόγηση σε κάποιον άλλο κατασκευαστή που ετοιμάζει μια παρόμοια εφαρμογή και εσείς να αξιολογήσετε την δικιά του εφαρμογή.

#### Δραστηριότητα
Να σχεδιάσετε ξανά την εφαρμογή της προηγούμενης ενότητας ώστε να επιτρέπει την συμμετοχή τουλάχιστον δύο χρηστών. Να περιγράψετε γιατί διαλέξατε η εφαρμογή να είναι σύγχρονη ή ασύγχρονη και συνεργατική ή ανταγωνιστική.

#### Δραστηριότητα
Να προσθέσετε την δυνατότητα συναλλαγών στην εφαρμογή σας. Για παράδειγμα ο χρήστης θα μπορεί να αγοράσει επιπλέον δυνατότητες.

#### Δραστηριότητα
Να περιγράψετε την οργάνωση και την λειτουργία μιας επιχείρησης που θα εμπορεύεται την εφαρμογή που σχεδιάσατε.

#### Δραστηριότητα
Να εντοπίσετε στοιχεία της εφαρμογής σας που θα μπορούσαν να ελέγχονται από κάποιον τρίτο, ώστε εσείς να μπορέσετε να έχετε περισσότερο χρόνο για την βελτίωση των τμημάτων της εφαρμογής σας που είναι πιο σημαντικά.
